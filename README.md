# Event Sphere
## 1. Резюме
Основната задача на системата е да открива предстоящи събития в съответствие с предпочитанията на потребителите, което изисква обработка на всички налични събития. За постигането на тази цел системата използва принципите на разпределени софтуерни архитектури, които осигуряват бърза обработка на заявките. Композиционните модули са самостоятелни и независими, като по този начин се избягва конкуренцията между задачите.
Системата се състои от три основни модула:
•	REST API – Основният компонент на системата, базиран на REST стандарта, който гарантира stateless архитектура. За съхранение на потребителски данни се използва база данни. Основната функционалност на този модул е да открива събития, които отговарят на изискванията на потребителите. Заявките от потребителския интерфейс се изпращат директно към този компонент, като се филтрират на база нивото на достъп на съответния потребител чрез JWT токени.
•	Потребителски интерфейс – Този модул предоставя визуализация на информацията, генерирана от REST API. Потребителите могат да видят информация за предстоящи и минали събития, както и данни за други потребители на системата.
•	Система за анализ и филтриране на потребителски изображения – Интерфейсът позволява на потребителите да качват изображения за профилите си, които са видими за останалите. За да отговарят на определени критерии за съдържание, тези изображения преминават през филтрационния компонент на системата, който оценява дали съответстват на изискванията.

## 2. Използвани технологии
• За  хостинг на сървъра използвам VM на AWS платформата.
• Избраната операционна система е Amazon Linux.   
• Използва се Java spring boot.
• За база данни се използва postgreSQL.
• Junit и Mockito за компонентно тестване на back-end частта.
• За реализацията на потребителския интерфейс са използвани HTML, CSS и Javascript.
• Интегриран е python сървър, който комуникира чрез сокет със spring boot.
• Използва се embedded tomcat сървър, тъй като добре работи с java spring boot.   

## 3. Внедряване на бизнес логиката
Бизнес логиката е разработена с помощта на Java Spring Boot framework, който позволява ефективна и модулна организация на сървърната част. Сървърната архитектура е разделена на отделни подмодули, наречени Manager-и (например: User Manager, Event Manager, File Upload Manager). Всеки Manager е допълнително структуриран в няколко логически единици, всяка със своята конкретна роля в рамките на Spring Boot приложението:
•	Model: Представлява основните обекти в системата, като например User, Event и други, заедно с техните атрибути. За тях се дефинират конструктори, както и setter и getter методи. Всеки Model обикновено съответства на таблица в базата данни, използвайки Object Relational Mapping (ORM) с Hibernate ORM, което улеснява управлението на базата данни.
•	Repository: Тези компоненти осъществяват комуникацията между бизнес логиката и базата данни. Чрез ORM автоматично се създават основните SQL операции (CRUD: Create, Read, Update, Delete), като се премахва нуждата от ръчно писане на SQL заявки. Това прави приложението независимо от типа база данни и нейния SQL синтаксис. Конфигурацията се извършва само чрез свързване на Spring Boot приложението към избраната база данни.
•	Service: В този слой се реализира същинската бизнес логика. Тук се обработва взаимодействието между различните обекти и се осигурява изпълнението на функционалните изисквания на системата.
•	Controller: Свързва HTTP заявките, изпратени от клиентската част (например браузър), с подходящите endpoint-и на сървърната страна. Получените данни се предават към съответния Service за обработка, след което отговорът се връща на клиента във вид на HTML страница, JSON формат или съобщение за грешка.
•	DTO (Data Transfer Object): Служи за пренос на данни между различни компоненти, по-конкретно между клиентската и сървърната част. DTO се преобразува в Model чрез Assembler-и, за да се обработи в Service слоя, и обратно – Model в DTO, за да се върнат данни във формат, подходящ за front-end частта.
User Manager модулът е изграден с помощта на Spring Security, специализиран модул на Spring framework за управление на сигурността. Освен традиционните функции като регистрация, вход и изход от системата, е внедрена и JWT (JSON Web Tokens) автентикация. Това осигурява по-високо ниво на защита и по-сигурна комуникация между потребителите и системата.


## 4. Внедряване на системата
•	Резервирах си инстанция за виртуална машина на AWS.
•	След това инсталирах Java 17. 
•	Добавих Maven и Spring boot.
•	Добавих PostgreSQL база данни за spring сървъра. 
